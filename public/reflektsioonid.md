#### Ines Safjanova

 Projekt oli teema ning olemuse poolest üsnagi huvitav ning kuna ma ei ole Tallinnast pärit, sain projekti jooksul sügavamalt aru, milline on Tallinna liikluse hetkeolukord. Seda eriti just koolimajade piirkonnas. Projekti kulgemine läks aga üle kivide ja kändude, rühmaliikmetele tuli korduvalt meelde tuletada, millised ülesanded on veel täitmata ning millised teised üldised küsimused vajaksid lahendamist. Lisaks pidime mitmel korral kiirustama, et kirjalikud tööd saaksid kindlasti tähtajaks esitatud, mis mõningal määral mõjutas meie kõigi nähtud vaeva negatiivselt. Ükski etapp aga ei jäänud sooritamata, samuti saime kokku kogutud kõik vajalikud andmed jms.; mistõttu võib projekti minu silmis siiski õnnestunuks lugeda. 
Kui projekti kulgemist täpsemalt kirjeldada, siis minu peamisteks ülesanneteks oli rühma tööd koordineerida, tegeleda teiste organisatoorsete küsimustega ning kuna portfoolio oli mahukas ülesanne, tuli ka sellega palju tööd teha. Rühmajuhina osalesin igal üldkohtumisel ja rühmasisestel kokkusaamisetel. Siinkohal tuleb tunnistada, et rühma füüsilisi kohtumisi oleks võinud rohkem korraldada, kuid rühmaliikmete päevaplaanide erinevuste tõttu tuli leppida üksikute kokkusaamistega, millele kulus kokku keskeltläbi kümme tundi. Portfoolioga seoses tegelesin kõigepealt materjalide otsimise ning nende läbitöötamisega. Kuna selleks planeeriti üsna palju aega, mitu nädalat, uurisin erinevaid allikaid, mida kolme rühma peale leiti, rahuliku ning võimalikult objektiivse pilguga. Süvitsi töötasin läbi  Eve Tellissaare ja Kaido Kesperi uuringud turvalise koolitee teemal, valitud kooliks oli Tallinna Saksa Gümnaasium. Lisaks süvenesin Tartu Ülikooli poolt loodud arengukavasse, mis sarnaneb meie projektiga, kuid on suurema mastaabiga ja kujutab endast terviklikku arengukava, mida Tallinna linn kasutas aastatel 2008-2013. Kuna nimetatud materjalidega tutvusid ka teised rühmaliikmed ning portfoolio kirjutamine toimus ühistööna, ei kirjutanud ma üksinda pikki juppe teoreetilisse ossa, vaid ühiselt teiste liikmetega lisasin teksti informatsiooni ning detaile,  lisaks tegin parandusi ja lisandusi olemasolevasse. Teemad, mida töödest portfooliosse aitasin integreerida, puudutasid andmeid Tallinna linnas olevast liiklusolukorrast, seda eriti koolide ümbruses. Samuti läks kasutusse info selle kohta, milliseid kohti ning olukordi on varasemalt koolide läheduses ohtlikuks peetud. Lisaks oma põhiülesannetele aitasin kirjalike tööde vormistuslikku poolt parandada,  toimetasin dokumentide tekste, muutes neid stiililt korrektsemaks. Aitasin kaasa ka esitluste loomisele, seda küll vähemal määral, kuna tegemist oli teiste liikmete peaülesannetega.
Isiklikust vaatenurgast leian, et õppisin projektist peamiselt oskust rühma juhtida ja suutlikust olla kogu rühmatöö organiseerimise eest vastutav isik. Nimetatud õpiväljundid on väga kasulikud tulevastes suurema mastaabiga rühmatöödes, kus võib taaskord juhtuda, et pean asjaolude sunnil juhtimise enda peale võtma. Projektile aitas minu silmis palju kaasa ka asjaolu, et eesmärke täideti kolme grupi koostööna. Tänu sellele olid projekti tulemused asjakohasemad ning ühiselt sai tehtud ära palju rohkem, kui seda oleks suutnud teha iga rühm omaette.

- Tallinna Saksa Gümnaasiumi näitel tehtud uuringud. [Uuring 1](https://www.etera.ee/zoom/32421/view?page=1&p=separate&search=Kaido%20Kesper&tool=search&view=489,939,1348,500). [Uuring 2](https://www.etera.ee/zoom/32403/view?page=1&p=separate&search=eve%20tellissaar&tool=search&view=463,1026,1348,500)
- [Tallinna linna arengukava “Turvaline koolitee” 2008-2013](https://www.tallinn.ee/est/g4169s38286)

#### Laidy Proosväli

Projekt „Turvaline koolitee“ kõnetas ELU projektide hulgast enim just isiklikel põhjustel. Töö käigus aga selgus, et projekti sisuline pool siiski otseselt minu isiklikku huvisfääri ei satu, samas üldisi teadmisi eelnimetatud valdkonnas täiendaks kindlasti. Ka ei tekkinud kahtlust projekti olulisuses ja päevakajalisuses.

Kuigi Pean ELU kontseptsiooni huvitavaks ja tänuväärseks, siis erinevate gruppide juhuslikkuse alusel moodustamisel julgesin sünergia tekkimise kahtluse alla seada. Meie grupi dünaamika ja koostöö käima saamine lonkas ühte või kahte jalga kogu projekti jooksul. Selles mängisid rolli grupiliikmete erinevad ajalise võimalused, huvi, motivatsioon ja kindlasti veel paljud nimetamata faktorid. Ühtsus jäi lõpuni leidmata ja koostöö sujus nurgeliselt. Siiski viisid projektis osalejad end ajapikku, pigem hiljem, kui varem, kogu projekti puudutavaga kurssi ja tulemus sai jõu ja nõuga, rohkem vist jõuga, kokku pandud. Isiklikult õppisin projekti käigus hindama oma võimeid ja leidma abi ka grupiväliselt (teistelt sama teemage tegelevatelt gruppidelt), kui see vajalikuks osutus. Ka projekti lõpptulemust analüüsides leidsin, et see annab väga sisuka infopagasi Järveotsa gümnaasiumile nende kooli ümbruses toimuvast. Kokkuvõtvalt tsiteeriksin klassikuid:“ Hea, eet see veel niigi läits!“
Kogu oma projektis osalemist võrdleksin võistkondliku rattasõiduga- alguses tasa ja targu grupi tagumises osas soojaks sõites, kaasvõistleijaid piideldes ning hinnates. Kaaludes oma võimekust tiimi töösse panustada, et võiduka lõpuni jõuda. Pean tunnistama, teekonnal oli ka katkestamise mõtteid. Siiski kujunes nii, et käsitletud teemade  lõpliku kokku sobitamise ja vormistamise küsimuses, leidsin midagi, milles sain kogu meeskonnale tulu tuua. Erinevate grupiliikmete panuse ja töö ühiseks vormimine ning lugeja jaoks kenasse pakendisse vormimine jäi suuresti minu ülesandeks. Teekonnal vajasin aga grupiliikmete toetust, arvamust ja usaldust, et mõista, kas olen õigel teel. Andmete töötlemine, vajaliku lisamaterjali studeerimine ja tulemuse vormistamine lõpuspurdiks kujunes ajaliselt mahukamaks protsessiks, kui olin esialgselt arvestanud. Isikliku arengu aspektist kogesin, et ülalnimetatud projekti raames oleks targem olnud algusest peale aktiivsem kaasa löömine, mis oleks hilisema panustamise tõenäoliselt lihtsamaks teinud. 


Lisaks blogis välja toodud linkidele, viisin end portfooliot täiendades ja redigeerides kurssi ka allolevate üldisfmat laadi liiklusohutuse- ja linnaliikluse teemaliste artiklitega, et leida ühisosi ja mõtteid.

- [Road Safetey 2017, How is you country doing?](https://ec.europa.eu/transport/road_safety/sites/roadsafety/files/pdf/scoreboard_2017_en.pdf)
- [Road safety in the European Union. Trends, statistics and main chalanges, april 2018](https://ec.europa.eu/transport/road_safety/sites/roadsafety/files/vademecum_2018.pdf)
- [Keskkonnajuht 1/97](https://www.roheline.ee/userfiles/file/publikatsioonid/liiklus.html#1.%20peat%C3%BCkk)
- [Statistikablogi, Autostumisest Eestis ja Euroopas – luksusesemest on saanud igapäevane tarbeese, september 2018](https://blog.stat.ee/tag/autostumine/)
- [Liiklussurmade statistika ELis (infograafik)29.04.2019](https://www.europarl.europa.eu/news/et/headlines/priorities/transpordiohutuse-suurendamine/20190410STO36615/liiklussurmade-statistika-elis-infograafik)
- [Euroopa Liidu Infokeskus, "2017. aastal vähenes ELis liiklussurmade arv kõige enam Eestis", 11.04.2018](https://elik.nlib.ee/2017-aastal-vahenes-elis-liiklussurmade-arv-koige-enam-eestis/)
- [Sotsiaalministeerium, Rahvastiku tervise arengukava 2020-2030, 18.06.2018](https://www.sm.ee/et/rahvastiku-tervise-arengukava-aastani-2030)
- [Pealinn, "Linna keskkond mõjutab arvatust enam inimese tervist", 07.06.2019](http://www.pealinn.ee/tagid/koik/linna-keskkond-mojutab-arvatust-enam-inimese-tervist-n242884)
- [Liikluskasvatus, Koolitee kaardistamine, 2019](http://www.liikluskasvatus.ee/opetajale/uldhariduskool/ii-kooliaste/koolitee-kaardistamine/)
- [Tallinna Rahumäe Põhikool, "Koolitee ussimäng algklassidele" 18.09.2012](http://www.rahumae.tln.edu.ee/sisu/koolitee-ussimang-algklassidele)

#### Kristi Beljajev

Tallinna Ülikoolis on kohustuslike ainete hulgas ELU – erialasid lõimiv uuendus, mille eesmärgiks on erinevate erialade tudengitega teha koostööd, et saada kogemus ja läbi projekti panustada ühiskonda. Liitusin antud projektiga „Turvaline koolitee“, kuna see on väga oluline ja aktuaalne teema meie ühiskonnas. Projektiga liitudes ei olnud mul suuri ootusi, vaid tahtsin, et koostöö sujuks hästi ja kõik rühmaliikmed panustaksid ühisesse ettevõtmisesse. Õppisin kindlasti seda, et elus koostöös tehes puutume kokku erinevate inimeste ja situatsioonidega, kus tuleb arvestada sellega, et lõpptulem ei saa alati olla nii idealistlik, kui oled alguses oodanud. Kindlasti saab siin teha märkusi endale, et oma aega paremini planeerida ja olla osavõtlikum. Selline kogemus on kindlasti rikastav ja annab palju juurde. See õpetab arvestama teiste inimestega, kuulama, tegutsema, aega planeerima, koostööd tegema ja pingeid taluma. Tulevikus oskan rohkem arvestada sellega, et aega tuleb alati rohkem võtta, kui sellega arvestatud on, kuna kunagi ei tea kas kõik inimesed meie ühtses eesmärgis peavad lõpuni vastu ja on usaldusväärsed ning endalgi võib juhuse tahtel tulla palju muid toimetamisi ette. Olen ääretult tänulik meie grupijuhile Ines Safjanova´le, kes meid motiveeris pidevalt asjaga tegelema ja tänu kellele me ka ennast kokku võtsime. Väga tänulik oleme ka Henry Arnhold´ile, kes on sellesse projekti isiklikult väga palju aega panustanud ja tänu temale saime me selle ellu viia. Terve projekti raames sai tehtud erinevaid ülesandeid, millele kulus omajagu aega. Panustasin üldkohtumistele, rühmasisestele kohtumistele, teoreetilise baasi otsimisele ja läbitöötamisele, vahenädala kokkuvõtte loomisele, koostööle kooliga, testintervjuu läbiviimisele, suhtlusele rühmaliikmetega, lõpuesitlusel osalemisele, portfoolio kirjutamisele ja redigeerimisele. Võttes konkreetsemalt kokku võib öeda, et kõige rohkem panustasin sellele, et viia ennast kurssi antud teemaga, tegelesin sellega, et küsitlusele oleks rohkem vastajaid, viisin läbi testintervjuu, analüüsisin põhjalikult lastele suunatud küsimuste vastuseid ja tulemusi, panustasin portfoolio valmimisse.

- [Aasvee, K., Eha, M., Härm, T., Liiv, K., Oja, L., Tael, M. (2012). Eesti kooliõpilaste tervisekäitumine 2009/2010. õppeaasta Eesti HBSC uuringu raport. Tervise Arengu Instituut.](https://intra.tai.ee//images/prints/documents/135591995867_Eesti_kooliopilaste_tervisekaitumine.pdf)
- [Sotsiaalministeerium (2008, täiendatud 2012). Rahvastiku tervise arengukava 2009–2020. Tallinn: sotsiaalministeeriumi rahvatervise osakond ](https://www.sm.ee/sites/default/files/content-editors/eesmargid_ja_tegevused/Tervis/2012_rta_pohitekst_ok_5.pdf)
- [Sotsiaalministeerium (2016). Toitumise ja liikumise roheline raamat. Tallinn: Tallinna sotsiaalministeeriumi rahvatervise osakond. (13)](https://www.sm.ee/sites/default/files/content-editors/Tervishoid/tervise_roheline_raamat/toitumise_ja_liikumise_roheline_raamat_15.11versioon.pdf)

#### Evelin Alamaa 

Liitusin „Turvaline koolitee“ projektiga, kuna see on oluline teema ühiskonnas ja olen oma lapsi kooli saates pidanud sageli kokku puutuma ohtudega, mis lapsi varitsevad. ELU-projekti põhieesmärgiks on suurendada erinvate erialade tudengite omavahelise koostöö, ajaplaneerimise ja info kogumise ning analüüsimise oskuseid. Projekti alguses lootsin sujuvale meeskonnatööle ning et kõik liikmed peavad tähtaegadest kinni ja panustavad võrdselt. Alguses koostöö ei sujunud, kuid lõpuks leidsid kõik liikmed võimaluse ja aja projekti panustada. Keeruline oli töö kõrvalt meeskonnaga kokkusaamisteks kõigile sobivaid aegu leida. Õppisin suurema grupitöö puhul puutume kokku erinevate situatsioonidega ja inimestega. Enda aega tuleb hoolikalt planeerida ja ise olla ka osavõtlikum. Projekt kindlasti rikastas minu teadmisi ja andis juurde pingetaluvust, meeskonnatöö oskuseid ja oskust saadud informatsiooni analüüsid. Olen väga tänulik meie grupijuhile Inesele, kes meid pidevalt motiveeris projektiga tegelema ja asja lõpule viima. Samuti olen väga tänulik teisest grupist Henry Arnhold´ile, kes aitas koostada küsimustikud ja panustas väga palju oma aega „Turvaline koolitee“ projekti ja selle lõpptulemusse. Arvan, et projekti lõpptulemus annab hea ülevaate Järveotsa kooli juhtkonnale ja ka Haabersti Linnaosa Valitsusele, kes koostöös saavad kooli ümbrust lastele ohutumaks muuta.

- [Sotsiaalministeerium (2016). Toitumise ja liikumise roheline raamat. Tallinn: Tallinna sotsiaalministeeriumi rahvatervise osakond. (13)](https://www.sm.ee/sites/default/files/content-editors/Tervishoid/tervise_roheline_raamat/toitumise_ja_liikumise_roheline_raamat_15.11versioon.pdf)
- [Sotsiaalministeerium (2008, täiendatud 2012). Rahvastiku tervise arengukava 2009–2020. Tallinn: sotsiaalministeeriumi rahvatervise osakond](https://www.sm.ee/sites/default/files/content-editors/eesmargid_ja_tegevused/Tervis/2012_rta_pohitekst_ok_5.pdf)
- [Aasvee, K., Eha, M., Härm, T., Liiv, K., Oja, L., Tael, M. (2012). Eesti kooliõpilaste tervisekäitumine 2009/2010. õppeaasta Eesti HBSC uuringu raport. Tervise Arengu Instituut.](https://intra.tai.ee//images/prints/documents/135591995867_Eesti_kooliopilaste_tervisekaitumine.pdf)


#### Jelizaveta Abramenkova
 
Liitusin ELU projektiga „Turvaline koolitee“ kuna selle projekti põhiteema on seotud minu urbanistlikute huvide ja psühholoogia eriala tudengi teadmistega. Mulle tundus huvitav uurida erinevate transpordi valiku põhjuseid ja aru saada, kas selles valikus mängivad peamist rolli psühholoogiliseid või objektiivsed mõjurid. Lisahuvi ja motivatsioon tekkisid ka Tallinna Linnavalitsuse koostöö pärast ning see mõte, et meie töö saab tegelikult muuta Tallinna elanikute igapäevaelu paremaks ja nende liikumist turvalisemaks ja tervislikumaks. Saan julgelt väita, et leidsin kõik vastused oma küsimustele projekti käigus. 
Oli ka hea kogemus töötada uute erinevate inimestega ühes grupis, kus igaüks sai vastavalt oma tegevusvaldkonnale ja taustale kaasa lüüa. Igaühel oli oma enda roll ja panus. Muidugi, grupitööde tavade järgi olid meil töö käigus nii vastumeelsused kui ka head hetked, millal koostöö sujus ladusamalt. Meil oli ka väga tubli grupijuht, kelle motivatsiooni tänu on see projekt lõpuni viitud.
Peamised järeldused, mis ma selle projektiga seoses tegin on järgmised: ajaplaneerimine on väga tähtis; selleks, et grupp töötaks paremini on vaja rohkem aega kommunitseerida ning teambuilding on ikkagi hea grupitöö oluline eeldus :) 

Kuna olen tegelenud põhjalikult andmekogumise ning analüüsimisega, vastutasin portfoolios  
ka selle osa eest, kuid kogu projekti jooksul tutvusin ma materjalidega, mis olid saadaval projekti ühises drive dokumendis. Portfoolio redigeerides toetusin materjalidele, mis meil allikate loetelus juba mainitud oli. Aga projekti alguses olin eriti põhjalikult uurinud ning läbi töötanud järgmiseid artikle:

- [Haridusasutuse lähiümbruse liiklusohtude analüüs ja parendusettepanekud Haapsalu Linna Algkooli näitel](http://www.liikluskasvatus.ee/wp-content/uploads/2018/06/Sillandi_diplomit%C3%B6%C3%B6.pdf)
- [Tallinna Mustamäe Gümnaasiumi 10.–12. klasside õpilaste transpordieelistused kooli liikumisel, neid mõjutavad tegurid ning mõju tervisele ja keskkonnale](https://akadeemiake.ee/wp-content/uploads/2019/05/K6llamaa.pdf)



#### Cevin Anders Siim

Liitusin ELU projektiga „Turvaline koolitee“ kuna see tundus minule kõige loogilisema ja eriala puudutava teemana. Tänapäeval on suureks probleemiks laste kehaline aktiivsus ja kõige lihtsam olekski seda vajadust täita kooli iseseisvalt liikudes(jalgsi, ühistranspordiga, rattaga jne).  Kindlasti on liiklusolukord muutunud viimase 20 aastaga kardinaalselt- autosid ja ohte on liikluses rohkem. Lapsevanemad sõidutavad oma võsukesi kooli turvalisuse pärast, samas sellega muudavad nad oma lapsi ohtude suhtes tähelepanematuteks. 
Minu ootused olid projektis jõuda ühisele arusaamale ning selgitada välja, missugused on laste kooliteed tänapäeval.
Projekti alguses jaotati meid ära kolme gruppi, kus me kõik töötasime eraldi, kuid kõik ühise eesmärgi nimel. Esialgu meie grupp ei leidnud ühist keelt ning töösse olid kaasatud vähesed, kuid heale grupijuhile saime lõpuks kõik tööle ja asjad hakkasid ilmet võtma.
Minu roll meeskonnas oli koostada vahenädala ja lõpu esitluse kokkuvõtted, esitluse koostamine ja esitasin lõpu esitusel meie projekti teistele ELU projektidele ja komisjonile, samuti kogu grupiga otsisime erinevatest allikatest informatsiooni ja artikleid mille põhjal koostasime ja vormistasime portfooliot. Osalesin aktiivselt projekti ja oma grupi koosolekutel.  
Sain taaskord kinnitust, kui oluline on meeskonnatöö ja oskus kõiki sellesse kaasata. Kõige raskem oli samal ajal toime tulla nii ELU projekti kui ka enda eriala ainetega. Kuna ELU võttis üsna suure tüki sellest jäid seega päris mitmed ained seetõttu unarusse k.a lõputöö. Plussiks toon välja oma esineja rolli, mille läbi sain arendada oma suulist eneseväljendust, millega on mul probleeme varasemalt olnud. Lõputöö kaitsemiseks andis see palju enesekindlust juurde.
Läbi ELU projekti kogesin seda, et kõike ei saa jätta viimasele minutile(sõltuvalt töö mahust) ning tuleb varasemalt luua töökava ja eesmärgid, mida kindlal ajal tuleb teha.
Kindlasti rõhutaksin ka sellele, et kuna tegemist on erialasid lõimiva projektiga ja kõigil osalistel on omad kindlad päevagraafikud ja kohustused, siis oli väga raske leida ühist aega koostöö tegemiseks ja palju jäi ajapuuduse taha.
Tulevikus oskan rohkem hinnata töö tõsisust ning luua eelnevalt töökava, mis aitab hästi aega planeerida ja vähem saavad kannatada närvirakud. 
Tunded ja mõtteid saan väljendada adekvaatsemalt alles siis, kui projekt tõesti läbi saab ja hinne teada on. Hetkel on pinge veel laes, muidugi on pinge seotud ka teiste ainetega ja eelkõige seotud lõputööga. 
Ootused ja reaalsus ei vastand minu lootustele. Projekti käigus tekkis palju segadust ja arusaamatust- osad polnud seotud meiliga või drive’iga ning seetõttu ei jõudnud teatud informatsioon kõigini õigeaegselt kohale. Lõpuks said kõik probleemid omale lahenduse ja projekt hakkas ilmet võtma. Sellegi poolest sain teada kolme kooli näitel, kuidas liiguvad lapsed kooli ning kuidas hinnati oma koolitee turvalisust.

- Keskendusin rohkem füüsilise liikumise ja tervise aspektile ning lisaks töötasin läbi ka ülejäänud materjalid.
- [Sotsiaalministeerium (2016). Toitumise ja liikumise roheline raamat. Tallinn: Tallinna sotsiaalministeeriumi rahvatervise osakond. (13)](https://www.sm.ee/sites/default/files/content-editors/Tervishoid/tervise_roheline_raamat/toitumise_ja_liikumise_roheline_raamat_15.11versioon.pdf)
- [Sotsiaalministeerium (2008, täiendatud 2012). Rahvastiku tervise arengukava 2009–2020. Tallinn: sotsiaalministeeriumi rahvatervise osakond](https://www.sm.ee/sites/default/files/content-editors/eesmargid_ja_tegevused/Tervis/2012_rta_pohitekst_ok_5.pdf)

#### Viktoria Lehter

Mul oli tunne, et “Turvaline koolitee” võimaldab seostada huvi, olemasolevaid teadmisi projekti ideega. Mulle meeldib suhelda lastega, jagada nendega oma oskusi ja teadmisi, otsida lähenemist, samas pean mõtlema laste heaolu ja turvalisuse peale. Ja nimelt sellepärast valisin projekti, et oli tunne, et on võimalus saada uusi kogemusi koostöö käigus ning väljendada oma ideid, mille tulemuseks oleks ühine panus projekti, ootasin, et tuleb midagi loominguline, huvitav ja kasulik.
Ei oska öelda, et meie rühmas oli tasakaalustatud koostöö, iga töötas oma tempos. Igal juhul kõik jõudsid tähtajaks ning kõik töö osad on tehtud. Samuti meie rühmas olid toredad inimesed, kes täitsid oma osa ja mõnikord võtsid endale rohkem kui oli vaja, nimelt see asi motiveeris mind, kuna ma mõistsin, et on teised inimesed, kelle ees mul on vastutus teha oma osa nii hästi, kui oskan, ehk  hoolikalt töödelda allikaid, et seostada olemasolevat informatsiooni meie tööga, kirjutada mahukalt, sisukalt ja arusaadavalt. Mul on hea meel, et alati oli võimalus väljendada oma mõtteid ja arvamust, esitada küsimusi ja saada kiiret vastust, suunamist või abi.

- [Mooses, K. (2017). Physical activity and sedentary time of 7–13 year-old Estonian students in different school day segments and compliance with physical activity recommendations. Tartu: Tartu Ülikool. lk. 9-10](https://dspace.ut.ee/bitstream/handle/10062/56798/mooses_kerli.pdf?sequence=1&isAllowed=y)
- [Inseneribüroo Stratum (2003). Kooliõpilaste koolitee ohutustamine. Tallinn.  (51-52)](http://rahvatervis.ut.ee/bitstream/1/1232/1/Stratum2003_3.pdf)

#### Nika Nedoseikina

Liitusin ELU projektiga „Turvaline koolitee“ kuna projekt oli minu tegevusvaldkonnaga väga tugevalt seotud. Kuna töötan õpetajana koolis jälgin igapäevaselt laste liikumist. Juba pealtvaadates jagunesid lapsed gruppidesse- jala liikujad, tõukerattaga liikujad, bussiga tulijad ja lapsed keda tuuakse autoga kooli. Olin meeldivalt üllatunud kui asusin kooli õpetajaks, et üldiselt lapsed liiguvad jala, autoga liiklejaid oli vähe. Kuigi ise töötan kesklinna koolis ja pakkusin uuritavaks kooliks enda kooli siis grupi liikmed otsustasid teise kooli pooleks. See mind ei kurvastanud, tahtsin siiski teada kas tõepoolest lapsed liiguvad kooli jala rohkem kui autoga või ainult meie kooli lapsed on nii tublid.
Projekti käigus selgus, et lapsed tõepoolest liiguvad bussiga ja jala rohkem kui autoga.
 
Grupi liikmed olid sõbralikud ja abivalmid. Tegin projekti jooksul niipalju kui aeg seda lubas, kuid oleks võinud teha rohkem. Projekt aitas komunikeerida inimestega ja arendas koostööd.

- https://ajaleht.laaneranna.ee/2018/08/29/turvaline-koolitee-algab-korralikust-ettevalmistusest/ 

- https://virumaateataja.postimees.ee/6796072/lapsed-said-turvalise-koolitee  

- https://sobranna.postimees.ee/3837599/koolitee-labi-laste-silmade 

- https://www.seesam.ee/blogi/kindlustaja-kutsub-kooliaasta-alguses-lapsevanemaid-autodest-loobuma-ja-lastega-kooliteed-labi-kaima/ 

- Greef de, L., Post, G., Vink, C & Wenting, L. (2017). Designing Interdisciplinary Education: a practical handbook for university teachers. Amsterdam: Amsterdam University Press

- Boud, D., Keogh, R. & Walker, D. (2013) Reflection: Turning experience into learning. Routledge
 
- Johns, C. (2017). Becoming a reflective practitioner. John Wiley & Sons.
 
- Kolb, D. A. (2014) Experiential learning: Experience as the source of learning and development. FT press
