Liiklusohutus on valdkond, mis puudutab igapäevaselt meid kõiki, olenemata sellest, kas liigeldakse jalgsi, autoga või mõnel muul viisil. Selleks, et tagada nii enda kui kaasliiklejate ohutus, on oluline liiklejate, kui ka linnaliikluse korraldajate ühine koostöö.

Projekt “Turvaline koolitee” keskendub eelkõige  meie kõige kallima vara- laste liiklusohutusele. Laste turvalisus on oluline rahva tuleviku jaoks. Tartu Ülikooli (2007) poolt algatatud projektis “Turvaline koolitee”, mis jõudis ka Tallinna 2008-2013 arengukavasse, tuuakse välja, et traumad ja vigastused, mis on tulenenud lapseeas juhtunud liiklusõnnetustest, mõjutavad inimest veel aastaid hiljem. Lisaks on arengukavas öeldud, et liiklustraumasid saab nimetada raskeimate tagajärgedega traumatüübiteks. Seetõttu on lastega juhtuvate õnnetuste ning neist saadud vigastuste vältimine terve rahva tervisega seotud mure. On oluline, et panus laste turvalisemaks liiklemiseks oleks järjepidev. Ohukohtade kaardistamine ning nende parandamine peavad kuuluma ühiskonnas aktuaalsete teemade hulka. 

Lisaks uuritakse projekti raames, kas ja kuidas mõjutab turvalisem liiklemine laste väheseid liikumisharjumusi ning sellest tulenevaid negatiivseid tervisenäitajaid. Samuti uurime, mida võiks teha, et lapsevanemad kasutaksid vähem isiklikke sõidukeid ja pöörduksid rohkem ühistranspordi või muude keskkonnasõbralike alternatiivide poole.

Projekti raames uuriti lähemalt kolme Tallinna üldhariduskooli õpilaste kooli ja kodu vahelist liikumist, liikumisviiside valikuid ja nende põhjuseid. Miks sellised valikuid tehakse ja kuidas need mõjutavad üldist liiklusolukorda kooli ümbruses.  

Koolideks valiti kaks kesklinna kooli, Tallinna Inglise kolledž, Kadrioru gümnaasium ja üks nn äärelinna kool, Järveotsa gümnaasium. 

“Turvalise koolitee” projekti abil luuakse valimisse kuuluvate koolide õpilastele ja nende vanematele suunatud küsimustikkude põhjal võimalikult adekvaatne pilt kooliümbruses asuvatest liiklusohtusest. Lisaks käsitletakse ka traspordivahendi valikut, selle mõju ja seost lapse liikumisaktiivsusega.

Käesolev aruanne on koostatud Tallinna Järveotsa Gümnaasiumi näitel.
