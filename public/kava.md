 #### Projekti kava

Projektis osalejad jaotati projekti juhendaja poolt kolmeks rühmaks. Iga rühm valis kooli, mille õpilaste koolitee turvalisust analüüsida. kuna teiste gruppide valikud kaldusid kesklinna koolide kasuks, jäi teise grupi valikusõelale Järveotsa Gümnaasium. Esialgu arutuse all olev Vene Kesklinna Gümnaasium oleks sarnaselt teistele koolidele kesklinna piirkonda jäänud ja võimalus et koolidevahelised erisused oleksid olnud minimaalsed. Järveotsa Gümnaasiumis õpivad ka õpilased väljastpoolt Tallinna linna, mis lubab soovi korral analüüsida erineva iseloomuga distantse ja valikuid. Lisaks aitas Järveotsa Gümnaasiumi kasuks otsustada fakt, et ühe grupiliikme lapsed käivad eelnimetud koolis. Lapsevanem on arvamusel, et kõnealune koolitee pole piisavalt turvaline ja seetõttu on ta pidanud oma lapsi ise kooli viima ja koolist tooma.

Projekti teostuse, ehk küsitluste läbiviimise puhul otsustasime kolme grupi koostööna ühist joont hoida. Küsitlused, millele lapsevanemad ja lapsed vastasid olid universaalsed ja neid kasutati kõigis gruppides. Samuti otsustasime lõpuesitluse viia läbi ühiselt, kuna valdav enamus projekti sisust ja eesmärgist kattub. Peamine põhjus, miks sellise otsuseni jõuti, oli ühine eesmärk edastada projekti lõppandmed Tallinna Linnavalitsusele. Leidsime, et üks ühine töö ja sarnaselt püstitatud tegevuskava ning analüüsid on pädevamad, kui kolm eri tüüpi  projekti.

Põhjaliku, kuid lihtsalt läbiviidava küsimustiku loomiseks plaaneerisime aega nii, et küsimustikkude läbiviimine ja vastuste analüüs paigutuksid novembrisse. Projekti tulemused ühtlustati detsembri alguses ning seejärel toimus kolme rühma tulemuste esitlus. Peale esitlust tegeletakse veel portfoolio täiendamisega  ning seejärel esitatakse tulemused kõigi projektis osalenud koolide kohta Tallinna Linnavalitsusele.

#### Projekti kulg ja aruanded

Kuna enamus projekti tööst oli kolmel rühmal kattuv, (nt. küsimustikud, üldine tulemus) siis otsustasime peamised punktid/tulevased ülesanded alati üldkohtumistel. Rühmasiseseid kohtumisi toimus tudengite isiklike ajaplaanide erinevuste tõttu vaid paar korda, kus arutasime, kuhu oleme hetkeseisuga jõudnud ning mida me peaksime veel tegema, et rühmatöö sujuks edukamalt. Ülesannete jaotus toimus jooksvalt, peamiselt Facebooki keskkonda loodud grupivestlustes

**19. september 2019**

Projekt “Turvaline koolitee” esimene kohtumine projekti juhendaja Heli Ainjärve ning Tallinna Linnavalitsuse liiklusohutuse osakonna esindajatega. Linnavalitsus esitas oma ideed, milleks on eelkõige saada linnaruumi edaspidiseks planeerimiseks sisendit.

- millised kohad liikluses on Tallinna üldhariduskoolide õpilaste ning nende lastevanemate arvates ohtlikud;
- miks eelistatakse lapsi tuua kooli autoga, mitte lasta neil liikuda üksinda, kas siis ühistranspordiga, jalgsi või mõne muu liiklusvahendiga;
- kas ja millisel määral tekitab laste autoga kooli toomine koolimaja lähiümbruses liiklusohtlikke olukordi.

Projekti suunitluses ja valikutes jäeti vabad käed, mida rohkem erinevaid aspekte probleemi ning selle lahendamise juures leiame, seda parem. Peale lühikest arutelu jagunesime kolme rühma. Kuna terve Tallinna linna ohukohtade kaardistamine ja analüüsimine oleks nii lühiaegse projekti raames võimatu, otsustasime ühiselt, et iga rühm keskendub ühe Tallinna üldhariduskooli liikluskäitumise uurimisele. Lõpptulemused, mis edastatakse Tallinna Linnavalitsusele, loome aga kolme grupi koostöös.

Kohtumisel leppisime grupiga kokku järgmises:

- informatsioon ja materjalid, mis töö jooksul kasutusele tulevad, sisestame ühisesse Google Drive dokumenti
- tulevaseks üldkohtumiseks uurivad kõik projektis osalejad asjakohaseid materjale, varem tehtud uurimistöid ning muid liiklusohutusega seotud statistikaid, andmeid.
- samuti töötasime läbi võimaluse kasutada Maanteeameti koolitee kaardistamise rakendust ning anda sellele järgmiseks kohtumiseks hinnang.

Lühiaruanna 19.09.2019 üldkohtumisele:

Osalejad: üldkohtumine

Teemad: Projekti juhendaja ning Tallinna Linnavalitsuse esindajatega esmakohtumine, projekti esmane kondikava, rühmade moodustamine, ideede väljapakkumine ning arutelu. Rühmasiseseid vastutavaid isikuid veel välja ei valitud.

Vastuvõetud otsused: informatsioon ja materjalid, mis töö jooksul kasutusele tulevad, sisestame ühisesse Google Drive dokumenti; igal rühmal on vabadus oma nägemise järgi koolidega koostööd teha, kuid suures plaanis toimub töö kolme grupi koostöös.

Tulevased ülesanded: tulevaseks üldkohtumiseks uurivad kõik projektis osalejad asjakohaseid materjale, varem tehtud uurimistöid ning muid liiklusohutusega seotud statistikaid, andmeid. Samuti peaksid kõik uurima Maanteeameti koolitee kaardistamise rakendust ning andma sellele järgmiseks kohtumiseks hinnang.


**2. oktoober 2019**

Olime ühiselt tutvunud mitmesuguste materjalidega, mida jagati Drive´i dokumendis (vt. allikad). Uuritava kooli osas ei olnud me veel selleks ajaks üksmeelele jõudnud, kuna valikus olid mitmed koolid, sh Tallinna Kesklinna Vene Gümnaasium ja Järveotsa Gümnaasium. Kaalusime koolide puhul erinevaid aspekte, sh. kooli asukohta nii õpilaste koolitee suhtes, kui ka kooliümbruses olevate liikusolukorraga seoses.

Kaalusime plaani kaasata Maanteeameti poolt loodud rakenduse “Ohutu koolitee” kaasamist peojekti. Koduseks ülesandeks jäi rakenduse katsetamine lapsega, et saada aru antud rakenduse kasutamise otstarbekusest. Ülesandeks sai hinnata rakenduse keerulisust.

Paika sai spetsiifilisem plaan. Otsustasime, et koolide uurimise viime läbi küsitluste abil, mis on suunatud kooli õpilastele ja nende vanematele. Leppisime kokku, et küsimustikud esitame elektroonilisel kujul ning küsimustiku loob projekti 1. rühma liige Henry Arnhold. Enne küsimustike ülesehituse juurde asumist, arutasime veel läbi, mida oma projektiga saavutada soovime, millised on küsimused ja valukohad, mis vajaksid erilist tähelepanu. Oluliseimad teemad  kajastuvad ühiselt valminud küsimustikes (vt. lisad).

Lühiaruanne 02.10.2019 üldkohtumisele:

Teemad: Vahekokkuvõtted allikatest, mida uuriti projekti teoreetilise osa tarbeks, tagasiside Maanteeameti rakendusele, koolide kohta info kogumise viiside kokkuleppimine.
Vastuvõetud otsused: Otsustati, et Maanteeameti rakendust projektis kasutusele ei võeta, kuna selle kasutamine on laste jaoks keerukas ning see ei annaks meile piisavas koguses vajalikku pädevat infot; küsimustikud jõuavad laste ning lapsevanemateni elektroonilisel teel, selle eest vastutab 1. rühma liige Henry Arnhold; küsimustikkude ülesehitamine vajab pikemat perioodi ning nende ülesehitus saab toimuma tulevastel üldkohtumistel.

Tulevased ülesanded: iga rühm peab laiali hakkama jagama rühmasiseseid ülesandeid, tuleb ära otsustada lõplikult oma koolivalik, luua kooliga esmased kontaktid, alustada tuleks ka projekti teoreetilise tausta loomisega läbitöötatud materjalide põhjal.

**10. oktoober**

Lühiaruanne 10.10.2019 grupikoosolekule: 

Osalejad: Kõik liikmed, kuid osad liikmed pidid varem lahkuma.

Teemad: Kooli valik, ülesannete jaotus, tulevane vahekokkuvõtete esitlemine

Vastuvõetud otsused: Inesest saab grupijuht ning organiseerija, kooliks, kellega hakatakse koostööd tegema valiti Tallinna Järveotsa Gümnaasium, Evelin soovis kogu kooliga suhtlemise ning küsimustikkude edastamise enda ülesandeks võtta. Viktoria loob Drive keskkonda meie rühmale dokumendid vahekokkuvõtte ja teiste materjalide ühise ülesehituse tarbeks. Nika ja Cevin nõustusid olema esinejad 22. oktoobril toimuva vahekokkuvõtete esitlustel. Liza ja Kristi hooleks jäi vahekokkuvõtte kirjalikku poolde panustamine.

Tulevased ülesanded: ülesanneteks on eelnevalt mainitud ülesannete täideviimine, vastavalt sellele, kes millise ülesande endale valis.

**16. oktoober**

Kuna projektiga on võimalik keskenduda väga mitmetele aspektidele, pidime veelkorra ühiselt oma teemasuunitluse peale mõtlema. Arutlesime, et ehk lapsevanemad ei leiagi, et koolitee oleks lastele ohtlik ning nad viivad lapsi kooli autoga mugavuse vms. eesmärgi tõttu. Vältimaks lõpptulemuste kaldumist projekti eesmärkidest eemale, korraldas iga rühm test-intervjuu ühe lapsevanemaga, mille põhjal saime kindlust oma projekti suunitluse suhtes. Meie rühma test-intervjuu viis läbi ja edastas kõigile rühmadele Kristi Beljajev.

Testintervjuude analüüsid valmisid veidi enne vahekokkuvõtete esitlemist ja tulemused oli ootuspärased. Loodi valmis küsimustikud kuid nende edastamisviis ning muu sellega kaasnev jäi iga rühma enda korraldada.

Lühiaruanne 16.10.2019 üldkohtumisele: 

Osalejad: üldkohtumine

Teemad: Teema laiaulatuslikkuse tõttu pidime tegema plaanivälise üldkohtumise, et lõplikult kitsendada projekti suunitlust ja edasisi käike, testinterjvuu korraldamine küsimustikkude pädevuse kontrollimiseks.

Vastuvõetud otsused: Enne vahekokkuvõtteid toimuvad testintervjuud, mille peab iga rühm läbi viima, meie rühmas oli testintervjuu läbiviijaks Kristi. 

Tulevased ülesanded: testintervjuude läbiviimine, vahekokkuvõtete loomine ning nende esitamine.

**22. oktoober**

Vahekokkuvõtete esitlemine. Grupitöö oli langenud passiivsesse seisundisse ning seega jäi vahekokkuvõtte kirjaliku osa valmimine üsna viimasele hetkele. Grupijuht tuletas korduvalt rühmaliikmetele meelde, et vahearvestus läheneb ning oleks vaja abi vahekokkuvõtte koostamisel. Kirjaliku kokkuvõtte lõpliku versiooni valmistasid Ines ja Kristi. Vahekokkuvõtte esitlejaks määrati Cevin ja Nika. Esitluse päeval aga ilmnes, et Cevin ei saa esitlusest osa võtta ning Ines võttis sujuvalt selle ülesande enda kanda. Ajanappuse ja kohati puuduliku ettevalmistuse tõttu said meie esitlus ja projekt oodatust rohkem kriitikat.

**13. november 2019**

Osalejad: üldkohtumine

Ühisel koosoekul lepiti kokku, et küsimustikkudele vastamise aeg on  2 nädalat al 18.11. Kinnitati küsimustiku viimane versioon. Vastuste kogumine lõppes 1. detsembril. Evelin edastas küsimustikud kooli ettenähtud ajal, kuid segastel põhjustel ei jõutud neid kohe sihtgruppidele edastada. Seetõttu jäi Järveotsa Gümnaasiumi küsimustikkudele  vastamise aeg veidi lühemaks kui 2 nädalat. Sellele vaatamata olid tulemused üle ootuste head.

LÜhiaruanne 13.11.2019 üldkoosolekule: 

Osalejad: üldkohtumine

Teemad: Küsimustikke puudutavad küsimused, plaanid seoses lõpuesitlusega.

Vastuvõetud otsused: Küsimustikkudele vastamiseks on õpilastel ja nende vanematel aega detsembrikuuni, esitluse kuupäevaks valiti 12. detsember, esitlus toimub kolme rühma koostöös.

Tulevased ülesanded: iga rühm vastutab, et küsimustikud oleksid õigeks ajaks edastatud ning tulemid olemas detsembri esimesteks päevadeks. Iga rühm valib ühe esineja lõpuesitluseks, meie rühma esinejaks oli Cevin. Ühiselt luuakse esitlus 12. detsembri tarbeks ning alustada tuleks portfooliote kirjutamisega.


**Detsembri 1. nädal**

Esimese rühma liige Henry jagab küsitluste tulemused koolide kaupa, et grupid saaksid  alustada vastuste analüüsi, millest osad on kvantitatiivsed ning teine osa sisaldas kvalitatiivseid vastuseid. Vaadati üle kõikide gruppide tulemused. Meie rühma uuritud kooli vastuste analüüsijateks on Liza ja Kristi. Määrati projekti lõpptulemuse esitlejad.

**12. detsember - esitlus**

Esitlus kulges sujuvalt ,ette planeeritult, arusaadavalt  ja sai kuulajaskonnalt sooja vastuvõtu.

**19. detsember - grupikohtumine**

Osalejad: Ines, Kristi, Evelin, Liza, Nika, Viktoria

Teemad: portfoolio ning viimaste ülesannete planeerimine

Vastuvõetud otsused: Portfoolio koostamine jätkub ühiselt, kontakti hoitakse juhendajaga, et vajadusel teha parandusi ning täita võimalikke teisi ülesandeid, mida meilt nõutakse. Kuna enamus projektist on läbi, siis kindlaid ülesannete jaotusi enam ei toimu.

Tulevased ülesanded: portfoolio valmis kirjutamine, sellele sobiliku esitusformaadi leidmine (otsustasime veebilehe kasuks), juhendaja poolt esitatud ülesannete täitmine ja enesereflektsioonide kirjutamine, projekti otsade kokku tõmbamine. 

**Detsember-jaanuar**

Portfoolio redigeerimine. Grupi ühine otsus projekti avalikkusele lihtsama ligipääsetavuse huvides suunata portfoolio drive’st veebilehele.

#### Rollide jaotus grupis

<table class="table table-striped">
  <tbody>
    <tr><th width="75%">Ülesanded</th><th>Rühmaliige</th></tr>
    <tr><td>Koostöö läbiviimine Järveotsa Gümnaasiumiga, küsimustikkude edastamine koolile ning saadud tulemuste jagamine rühmaga</td><td>Evelin Alamaa </td></tr>
    <tr><td>Google Drive keskkonnas dokumentide loomine, nende haldamine</td><td>Viktoria Lehter</td></tr>
    <tr><td>Testintervjuu läbiviimine ja tulemuste edastamine teistele rühmadele, lastele suunatud küsitluste analüüsimine</td><td>Kristi Beljajev</td></tr>
    <tr><td>Rühma juhtimine, kontaktisik, kirjalike tööde toimetamine, tööde esitamine Moodle keskkonda ning juhendajale. Organisatoorsete küsimuste lahendamine</td><td>Ines Safjanova</td></tr>
    <tr><td>Lastevanematele suunatud küsimustikkude analüüsimine</td><td>Liza Abramenkova</td></tr>
    <tr><td>Vahenädala ning lõpuesitluste koostamine, vahenädalal/lõpuesitlusel esinemine</td><td>Nika Nedoseikina</td></tr>
    <tr><td>Vahenädala ja lõpuesitluste koostamine, vahenädalal/lõpuesitlusel esinemine</td><td>Cevin Anders Siim</td></tr>
    <tr><td>Portfoolio täiendamine, analüüsimine, redigeerimine, veebileht. </td><td>Laidy Proosväli</td></tr>
    <tr><td>Portfoolio koostamine ja täiendamine. </td><td>Grupitöö</td></tr>
  </tbody>
</table>
